# Welkom bij de Minor Programmeren!

*Versie: herfst 2022, fulltime*

De komende maanden gaan we hard aan de slag om jou te leren zelfstandig programmeerproblemen op te lossen, kleine visualisaties te maken, en tools voor je eigen onderzoek te bouwen. Je gaat ook kennis maken met een heleboel bestaande tools, technieken, talen en theorieën die je nodig hebt om succesvol (mee) te werken aan grotere programma's.

In dit document vind je praktische informatie over de minor en over regels die wij belangrijk vinden. Let op: het gaat er bij ons soms nogal anders aan toe dan bij andere opleidingen.

<iframe style="width:100%; height: 280px;" src="https://player.vimeo.com/video/130987431?color=ff9933&title=0&byline=0&portrait=0" frameborder="0" webkitallowfullscreen mozallowfullscreen allowfullscreen></iframe>
<a href="http://www.bloomberg.com/graphics/2015-paul-ford-what-is-code/">
Bron: <em>What is code?</em> van Paul Ford. Lees dat essay!</a>

Het semester zal wederom geheel op locatie plaatsvinden, en dat betekent dat je doorgaans elke werkdag van 9 tot 17 uur aanwezig zult zijn en samen met medestudenten en assistenten aan de slag gaat met oefeningen, grote opdrachten en toetsjes. Je zult letterlijk elke dag programma's schrijven!

We hopen jullie allemaal te spreken in de eerste paar dagen van de minor, maar mocht je nu al even iets willen toelichten stuur dan gerust een mailtje naar <help@mprog.nl>. We nemen dan snel contact met je op.

> **Geen paniek!** In de komende tijd zul je merken dat bij de minor studenten rondlopen met méér en met minder ervaring. Dat is heel mooi, want dan kunnen we van elkaar leren, en bovendien hebben we opdrachten op niveau voor elk van deze studenten. Maar voel je niet geïntimideerd, dat is veel belangrijker. Iedereen komt hier om iets te leren, en je gaat heel ver komen, verder dan je misschien zou denken. Daarnaast is de aandacht van de staf vol gericht op studenten die nog geen ervaring hebben. Dat zijn onze belangrijkste studenten, die nog veel te leren hebben.

## Coronamaatregelen

Op dit moment zijn er weinig concrete coronamaatregelen. Om grote groepen besmettingen te voorkomen is het belangrijk dat je een zelftest doet zodra daar enige aanleiding voor is. Zorg ook dat je vóór de eerste bijeenkomst nog 2x test om te voorkomen dat de hele groep meteen aan de beurt is.

## Introductie

<div style="float:right; max-width: 150px; margin-left:2em; margin-bottom:2em; margin-top:0.25em">
<a href="https://www.theaterdeomval.nl"><img src="../omval.jpg" style="max-width:150px;"><br><small>Theater de Omval, Ouddiemerlaan&nbsp;104,  Diemen</small></a>
</div>

Op de eerste dag, maandag 5 september, komen we bijeen om 9:30 in Theater de Omval (Diemen) voor het inleidende college. Zoals je misschien al weet, gebruiken we veel videomateriaal, en tijdens deze bijeenkomst tonen we de eerste fragmenten uit de colleges van Harvard. Daarna ga je meteen aan de slag op het Science Park, dus neem je opgeladen laptop mee!

## Aanwezigheid

We hebben een aanwezigheidsplicht bij de fulltime-minor: je bent **elke werkdag aanwezig**. We doen dit omdat studenten vaak de hoeveelheid stof onderschatten en nog niet goed begrijpen hoe belangrijk het is om steeds in de buurt van andere studenten te zijn die aan de zelfde opdrachten werken. De ervaring leert dat studenten die verder geen vakken volgen de regelmaat en de overzichtelijkheid al snel waarderen.

Het is daarom ook niet mogelijk om andere vakken te volgen die overdags geroosterd zijn. Je krijgt dus ook geen uitzondering voor het bijwonen van andere colleges en wij houden hiermee geen rekening in de groepsindeling.

Nog een paar aanwijzigingen:

- De aanwezigheidsplicht geldt voor het hele semester, dus t/m vrijdag 3 februari. Op die laatste dag zijn de eindpresentaties van het laatste vak, en je kunt het niet halen als je er niet bent!

- Er is geen herfstvakantie bij de UvA; wel een kerstvakantie natuurlijk. Plan geen activiteiten tijdens de collegeweken, ook niet tijdens tentamenweken.

- Natuurlijk is er tijdens de minor wél ruimte voor een keer een trouwerij of doktersbezoek. Dit is een bijzondere situatie die je goed met ons overlegt.

- Meer precieze informatie over de dagelijkse roostering volgt pas bij de start van de minor. Als jij zorgt dat je elke werkdag beschikbaar bent komt het helemaal goed!

Kun je de aanwezigheid zoals hier benoemd niet volbrengen? Dan moet je switchen naar de parttime-minor! Neem dan nu al contact op met <help@mprog.nl>.

## Wat ga je doen?

Als je de hele minor gaat volgen, dan begin je met twee vakken die je tegelijk volgt: Programmeren 1 en Datarepresentaties. We zorgen dat je een dagschema hebt voor de beide vakken samen, zodat jij je alleen bezig hoeft te houden met oefenen en leren, en niet zozeer met plannen en andere zaken.

## Verwachtingen

{% include verwachtingen.md %}

## Praktische zaken

### Locatie

Alle colleges (behalve het introductiecollege!) vinden plaats op het Science Park in Amsterdam. Ons gloednieuwe gebouw "Lab42" heeft huisnummer 942, en onze vaste lokalen vind je op de begane grond.

{% include mail.md %}

### Roosters

Het rooster is vrij eenvoudig: elke werkdag practicum, waarbij je aan programmeeropdrachten werkt met assistentie van ons team. 's Ochtends zijn er activiteiten met je team en 's middags is er altijd mogelijkheid om assistentie te krijgen. Er is een dagschema waarin alle opdrachten vermeld staan.

Omdat bijna alle activiteiten op onze vaste locatie plaatsvinden staan de activiteiten niet vermeld in het normale UvA-rooster. Ga er in principe van uit dat je elke dag van 9 tot 17 uur op Science Park bent.

### Groepsindeling

De groepsindeling voor de minor wordt door ons gedaan op basis van opgegeven ervaring en onze eigen ervaringen met studenten van de verschillende opleidingen. Daarnaast vinden we het belangrijk dat de mentorgroepen inclusief zijn, met toenadering en afwisselende samenwerking tussen alle deelnemers, dus we zijn terughoudend met het bij elkaar indelen van groepen studenten die al gewend zijn intens met elkaar samen te werken. Je kunt dus géén voorkeur doorgeven. De definitieve groepsindeling wordt pas gedaan na de start van de minor.

### Tentamens

{% include tentamens.md %}

## Benodigdheden

{% include website.md %}

{% include benodigdheden.md %}

## Beperkingen

{% include beperkingen.md %}

## Administratie

{% include admin.md %}

{% include ziekte.md %}

## Voorbereiding

{% include voorbereiding.md %}

Kortom, geniet van de zomer en tot in september!
