# Welkom!

*Versie: herfst 2017*

Welkom! De komende maanden gaan we hard aan de slag om jou te leren zelfstandig een programmeerproject op je te nemen, bijvoorbeeld om een app te maken of een interactieve datavisualisatie. We hebben er veel zin in!

In dit document vind je praktische informatie over de minor en over regels die wij belangrijk vinden. Let op: het gaat er bij ons soms nogal anders aan toe dan bij andere opleidingen.

Wat kun je verwachten komende tijd? Heel veel zelf programmeren, dat staat op nummer één<span class="sidenote-number"></span>.

<iframe style="height:50%" src="https://player.vimeo.com/video/130987431?color=ff9933&title=0&byline=0&portrait=0" frameborder="0" webkitallowfullscreen mozallowfullscreen allowfullscreen></iframe>
<caption><a href="http://www.bloomberg.com/graphics/2015-paul-ford-what-is-code/">
Bron: <em>What is code?</em> van Paul Ford.<br> Lees dat essay!</a></caption>

Daarnaast geven we je elke week weer kleine stukjes informatica om over na te denken, zodat je een goede basis in de theorie hebt. En ook heel belangrijk: begeleiding van ervaren programmeurs, studenten en docenten.

We hopen jullie allemaal te spreken in de eerste paar dagen van de minor, maar mocht je nu al even iets willen toelichten stuur dan gerust een mailtje naar <help@mprog.nl>. We nemen dan snel contact met je op.

>**Geen paniek!** In de komende tijd zul je merken dat bij de minor studenten rondlopen met méér en met minder ervaring. Dat is heel mooi, want dan kunnen we van elkaar leren, en bovendien hebben we opdrachten op niveau voor elk van deze studenten. Maar voel je niet geïntimideerd, dat is veel belangrijker. Iedereen komt hier om iets te leren, en je gaat heel ver komen, verder dan je waarschijnlijk dacht.

## Introductiebijeenkomst

<div style="float:right;">
	<a href="https://www.eyefilm.nl"><img src="16148491515_c49fe7c981_z.jpg"/></a><br>EYE filmmuseum, IJpromenade 1, Amsterdam. 
</div>

Op de eerste lesdag komen we bijeen in zaal 1 van het EYE filmmuseum voor het inleidende college. Zoals je misschien al weet, gebruiken we veel videomateriaal, en in de Turingzaal laten we je de eerste twee colleges zien die afgelopen september bij Harvard zijn opgenomen. Daarna ga je meteen aan de slag, dus neem je opgeladen laptop mee!

## Wat ga je doen?

Als je de hele minor gaat volgen, dan zul je drie fases doorlopen, die we hier beschrijven. We geven ook aan wanneer de vakken gegeven worden.

### Fase 1: Programmeren

Onze eerste vakken zijn Programmeren 1 en Programmeren 2. Daar ga je vanaf het allereerste begin leren programmeren in een hele reeks talen, zoals Scratch, C, Javascript en Python. De essentie van deze vakken is ontzettend veel oefenen met kleinere opdrachten om zo goed te begrijpen hoe alles in elkaar zit. Elke week leren we je weer een paar nieuwe mogelijkheden, en elke week begrijp je beter hoe het werkt. Toch kunnen deze vakken ook wel frustrerend zijn, bijvoorbeeld als er iets totaal niet werkt terwijl je toch zeker wist dat... Daarom vinden we het belangrijk dat je een groot deel van de tijd bij ons in het lab besteedt, zodat we je één van de belangrijkste dingen kunnen leren: zelf systematisch zulke problemen overwinnen.

### Fase 2: Verdieping en toepassingen

Nu je kunt programmeren gaan we je verder helpen om je theoretisch te ontwikkelen en om uitgebreid te kijken naar de richting die je op wil. Dat eerste gebeurt bij het vak Programmeertheorie In week 9 t/m 17 van het semester. waar je met een groep aan één groot project werkt en elke week nieuwe, betere algoritmes gaat uitproberen.

De toepassingskant krijg je bij Native App Studio en Data Processing Als het goed is heb je al gekozen welk van beide richtingen je op gaat. waar we volop de platforms induiken. Om snel een mooi product te maken is het natuurlijk handig om onderdelen her te gebruiken. Platforms zoals iOS of Android geven je een heleboel van die onderdelen cadeau. Tegelijkertijd is er elke paar jaar wel weer een nieuw platform beschikbaar om andere soorten applicaties te ontwikkelen. We leren je goed begrijpen hoe dat soort platforms in elkaar zit en hoe je later zelf weer nieuwe platforms aan kunt leren.

### Fase 3: Project

Het slot van de minor is het Programmeerproject Dit vak volg je in weken 17 t/m 20.. Daar ga je een heel eigen idee voor een app of visualisatie verzinnen, uitwerken, en implementeren. We begeleiden je procesmatig, maar je bent al zo ver gevorderd, dat je zelf grotendeels weet hoe je dingen moet uitzoeken die je nog niet kan, maar wel nodig hebt om je plan tot een goed einde te brengen. Natuurlijk sluiten we af met een epic demonstratie van alle games, apps en visualisaties - en nodig vooral vrienden en familie uit om mee te kijken!

## Verwachtingen

Hier proberen we een overzicht te geven van de belangrijkste verwachtingen die we van jou hebben, maar ook van wat je van ons kunt verwachten.

### Wat we van jou verwachten

Je hebt géén voorkennis nodig. Er zijn altijd studenten die al eens geprogrammeerd hebben, en die hebben het in het begin natuurlijk iets makkelijker, maar ons programma is ingericht op volledig onervaren studenten.

Je belangrijkste activiteit is héél veel programmeren, en we verwachten dus ook dat je dit doet. Leren programmeren kost heel veel tijd, en je zult waarschijnlijk meer uren maken dan je gewend bent van andere vakken. Maar zonder deze oefening kom je niet vooruit!

Om de frustratie te beperken, en om te kunnen zien dat jij je eigen werk doet, willen we dat je een behoorlijk aantal uren bij ons aanwezig bent. Bij de werkcolleges, maar ook een groot aantal uren om zelf te werken, met de nodige hulp van onze assistenten.

> Voor fulltime-studenten die de hele minor in één semester doen gaat het zo met de aanwezigheid bij Programmeren 1 en 2. Je hebt wekelijks een werkcollege op maandag, en daarnaast ben je elke werkdag hier tussen 11 en 15 uur. Je bent dus maandag t/m vrijdag aanwezig! Het tempo ligt enorm hoog, dus het is belangrijk dat je bij ons en je medestudenten in de buurt bent als je er niet snel uit komt.

Nu je toch zoveel uren aanwezig bent, vinden we het ook heel belangrijk dat je openstaat voor vragen van je medestudenten en zelf ook regelmatig de mensen om je heen om hulp vraagt. Natuurlijk is het niet de bedoeling om elkaar de hele opdracht voor te zeggen, maar als je veel discussieert over de opdracht en je ideeën voor oplossingen, dan help je elkaar enorm verder!

We vragen van jou een actieve bemoeienis met je eigen voortgang. Zorg dat je goed bijhoudt waar je staat en wat je nog moet doen, en neem bij vragen en problemen meteen contact op. Kun je je assistent niet vinden? Stuur dan meteen een mail naar help@mprog.nl.

Om het allemaal een beetje soepel te laten verlopen verwachten we dat je alle mededelingen op de websites én alle mededelingen in je e-mail goed bijhoudt. Dat je dit document aan het lezen bent is al een goed begin!

### Wat je van ons mag verwachten

Omdat we vragen dat jij aanwezig bent, willen we ook dat dat zin heeft. Natuurlijk is het essentieel dat je met je medestudenten discussieert en overlegt over de opdrachten en de stof, maar je mag ook verwachten dat wij regelmatig aanwezig zijn en je terzijde staan. Kun je ons niet vinden? Stuur een mail!

We verwachten van jou een actieve houding, maar zeker in de inleidende vakken is het fijn als je een persoonlijk aanspreekpunt hebt. Daarom hebben we voor elke groep een eigen assistent. Deze assistent houdt bij hoe het met je gaat en nodigt je soms uit voor een gesprek over de voortgang.

Om goed te leren van je eigen "fouten", mag je van ons verwachten dat je genoeg feedback krijgt. We kijken je werk elke week na en geven je dan ideeën om het beter te doen. Krijg je niet genoeg feedback, of wil je meer horen over een specifiek onderwerp? Gewoon vragen!

### Roosters

Op onze faculteit (FNWI) werken we voor de roosters met de website <www.datanose.nl>. Je kunt daar direct vanaf de homepage je persoonlijke rooster inkijken door je studentnummer in te tikken.

Voor zover het kan is de groepsindeling nu gedaan. Dat betekent dat je in je persoonlijke rooster werkcolleges moet vinden voor jouw groep. Kun je iets niet vinden, laat het dan gerust weten.Is er overlap met andere vakken die je volgt, stuur ons dan een e-mail en we proberen je te ruilen. Deze mogelijkheid geldt in principe alléén als je de minor of minorvakken parttime doet.

Je kunt ook het rooster van de gehele minor bekijken. Dit is vooral handig voor vakken waar de groepsindeling nog niet helemaal is gedaan, zoals Programmeertheorie en Programmeerproject.

## Praktische zaken

### Locatie

Alle lessen (behalve het introductiecollege!) vinden plaats in het Science Park Faculteit der Natuurwetenschappen, Wiskunde en Informatica, Science Park 904, Amsterdam. (foto van www.science.uva.nl)in Amsterdam. Het hoofdgebouw aldaar heeft huisnummer 904, en onze vaste lokaal is A1.16 op de eerste verdieping.

### Team

Verdeeld over de vakken zijn er vele docenten en assistenten die hoorcollege en werkcollege geven, die je begeleiden in het lab of die je opdrachten nakijken. Probeer ons te leren kennen (wij proberen ook jou te leren kennen). Soms zijn we herkenbaar aan een t-shirt of nekkoord. De foto's staan op onze website: deze wordt aan het begin van het semester aangevuld met onze nieuwe medewerkers!

### Laptops

Om mee te doen met de minor heb je een laptop nodig. Zo'n beetje elke laptop met 4GB intern geheugen voldoet. Dat je WiFi nog goed werkt is ook wel een vereiste. Heb je problemen met het instellen van je draadloos internet? Loop dan langs bij de bibliotheekbalie op de eerste verdieping van ons gebouw.

Wil je een goede korting op een Mac? Gebruik dan deze link van Surfspot.

### Programma aanpassen

Wil je toch nog aanpassingen doen in het minorprogramma waarvoor je bent ingeschreven? Stuur dan gerust een e-mailtje naar help@mprog.nl.

### Administratie

Heb je vragen over de administratie van cijfers? Neem dan contact op met de servicedesk van onze faculteit via (020) 525 7100 of stuur een mail. Je kunt ook gewoon even langs gaan: de balie bevindt zich op de eerste verdieping van ons gebouw en is elke werkdag open tussen 9 en 17 uur.

Mocht je vragen hebben over je inschrijving bij de UvA, neem dan contact op met de Student Service Desk, Roetersstraat 11, telefoon (020) 525 8080.

## Adviezen

Studenten uit vorige edities hebben ons deze tips gestuurd om door te geven:

> "Deze minor is een enorm goede kickstarter als je ook maar een beetje interesse hebt in programmeren of zou willen weten hoe het is om te programmeren. Aan het einde van deze minor heb je de gereedschappen—en, misschien wel belangrijker—een manier van denken aangeleerd om verder te gaan met programmeren op je eigen kracht."

> "Onderschat niet hoeveel tijd het kost om te leren programmeren from scratch. Heb je al wat ervaring dan is dit vak goed te volgen, maar ik kan me voorstellen dat de werkdruk voor beginners erg hoog is."

> "Plan bewust een moment in dat je de video's gaat bekijken, anders ga je het overslaan en dat is niet goed voor je tempo bij de problem sets."

> "Vraag op tijd om hulp als er dingen zijn die je niet snapt of onduidelijk vind, want kleine probleempjes kunnen er voor zorgen dat je hele code niet (of foutief) werkt. Zorg dat je alle lectures van tevoren kijkt en de discipline opbrengt om de tijd er in te steken die ervoor wordt opgegeven en behandel eerst alle noodzakelijke punten voordat je je code 'opleukt' met extra functies."

> "Hou er rekening mee dat er veel tijd in kan gaan zitten en je soms echt moet doorzetten. Voor de rest laat je lekker verrassen."

> "Klamp zoveel mogelijk vast aan de studentassistenten als je iets niet snapt. Wees niet bang om te vragen, soms heb je net dat zetje nodig."

> "Oefening baart kunst. Bij Programmeren 1 & 2 was er echt een hele goede opbouw in de moeilijkheidsgraad van de programma’s, waardoor je echt merkt dat je steeds in stappen verder komt. Verder was het fijn dat er een bepaald soort flexibiliteit was qua werken en aanwezigheid, en tegelijkertijd ook genoeg oplettendheid om je niet het gevoel te geven dat je voor niks kwam of juist wegbleef. En verder een goeie sfeer, ongeacht het feit dat er toch vaak genoeg gefrustreerd naar computerschermen gekeken wordt."

## FAQ

Heb je nog een vraag? Stuur ons een e-mail. Binnenkort verschijnen hier dan meer vragen en antwoorden zoals die gesteld zijn.

### Afwezigheid

Is het mogelijk afwezig te zijn bij een werkcollege, practicum e.d.? Ja, maar heel beperkt en alleen als je dit van te voren meldt. Stuur dus een mail naar help@mprog.nl en doe een voorstel om vooruit te werken. Achter lopen is nooit mogelijk.

Doe je de minor fulltime en word je ziek? Dan helpen we je graag weer op de rails! Het is dan belangrijk dat je het direct meldt en ons op de hoogte houdt! Door het heftige programma heeft dit hoogstwaarschijnlijk wel effect op je eindcijfers, maar we komen er vast uit.

Meld je eventuele calamiteiten pas naderhand? Dan is de kans groot dat je het vak op een ander moment weer moet opstarten. Daar doen we niet moeilijk over.

### Afronden

Kun je een certificaat krijgen voor de minor? Nee. Als je UvA-student bent, is het wel vaak mogelijk een minor op te nemen op je diploma. Daarvoor moeten wij, als de minor afgerond is, een aantekening in SIS registreren. De administratie van je eigen studie kan dit dan op je diploma zetten. Het is ook mogelijk om een cijferlijst uit te laten printen bij de onderwijsbalie; dan heb je een mooi overzicht van je minorcijfers.

<small>Copyright 2015–2017 Martijn Stegeman. Dit werk valt onder een [Creative Commons Naamsvermelding-GelijkDelen 4.0 Internationaal](http://creativecommons.org/licenses/by-sa/4.0/)-licentie.</small>
