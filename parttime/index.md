# Welkom bij de Minor Programmeren!

*Versie: herfst 2021, parttime*

De komende maanden gaan we hard aan de slag om jou te leren zelfstandig programmeerproblemen op te lossen, kleine visualisaties te maken, en tools voor je eigen onderzoek te bouwen. Je gaat ook kennis maken met een heleboel bestaande tools, technieken, talen en theorieën die je nodig hebt om succesvol (mee) te werken aan grotere programma's.

In dit document vind je praktische informatie over de minor en over regels die wij belangrijk vinden. Let op: het gaat er bij ons soms nogal anders aan toe dan bij andere opleidingen.

<iframe style="width:100%; height: 280px;" src="https://player.vimeo.com/video/130987431?color=ff9933&title=0&byline=0&portrait=0" frameborder="0" webkitallowfullscreen mozallowfullscreen allowfullscreen></iframe>
<a href="http://www.bloomberg.com/graphics/2015-paul-ford-what-is-code/">
Bron: <em>What is code?</em> van Paul Ford. Lees dat essay!</a>

Onze vakken zullen weer geheel op locatie plaatsvinden (zie verderop).

Wat kun je verwachten komende tijd? Heel veel zelf programmeren, dat staat op nummer één. Daarnaast geven we je elke week weer kleine stukjes informatica om over na te denken, zodat je een goede basis in de theorie hebt. En ook heel belangrijk: begeleiding van ervaren programmeurs, studenten en docenten.

We hopen jullie allemaal te spreken in de eerste weken van de minor, maar mocht je nu al even iets willen toelichten stuur dan gerust een mailtje naar <help@mprog.nl>. We nemen dan snel contact met je op.

> **Geen paniek!** In de komende tijd zul je merken dat bij de minor studenten rondlopen met méér en met minder ervaring. Dat is heel mooi, want dan kunnen we van elkaar leren, en bovendien hebben we opdrachten op niveau voor elk van deze studenten. Maar voel je niet geïntimideerd, dat is veel belangrijker. Iedereen komt hier om iets te leren, en je gaat heel ver komen, verder dan je misschien zou denken. Daarnaast is de aandacht van de staf vol gericht op studenten die nog geen ervaring hebben. Dat zijn onze belangrijkste studenten, die nog veel te leren hebben.

## Coronamaatregelen

1. De bedoeling is dat zoveel mogelijk mensen gevaccineerd zijn en dat iedereen 2x per week een zelftest afneemt. Zelftests bestel je gratis op [deze site](https://www.zelftestonderwijs.nl). Als je niet tijdig beschikt over zelftests laat je het ons weten, dan helpen we je verder.

    Heb je buiten de universiteit nog activiteiten met groepen/groepjes mensen, zorg dan dat je je vaker dan 2x per week test. Hoe beter wordt getest, hoe minder mensen tijdelijk uitvallen en achterstand oplopen.

2. De werkgroepen (1 keer per week) zijn verplicht. Deze vinden plaats in groepjes van ca. 15 studenten. Er zijn beperkt oplossingen beschikbaar voor mensen die door ziekte een keer moeten missen. Mocht je in een situatie zitten waarin je eigenlijk helemaal niet naar de universiteit kunt komen, dan moet je dit vooraf bespreken via een mail naar <help@mprog.nl>.

3. Je mag niet naar de UvA komen als je:
    - Verkoudheidsachtige klachten hebt
    - Positief getest bent met zelftest of officiële test

4. Assistentie (hulp bij de opdrachten) vindt plaats op een centrale locatie, namelijk lokaal A1.22 op Science Park 904. Er is ook ruimte voor hulp-op-afstand, hoewel we denken dat het beter werkt als je langs komt. Je krijgt bij de start van het vak meer informatie over hoe je een afspraak inplant.

5. Er is geen vaste locatie om aan je opdrachten te werken. Je kunt wel gebruik maken van de flexibele studieplekken die in de meeste UvA-gebouwen worden aangeboden. Hou er rekening mee dat de capaciteit ruimer is dan ooit, maar dat er nog steeds niet genoeg ruimte is voor elke student van elke opleiding. Voor een deel zul je dus thuis aan je opdrachten werken.

6. Sommige opdrachten doe je in tweetallen, dus dan moet je een plek vinden om af te spreken die voor jullie allebei goed is. In principe is dat op Science Park 904 of vlakbij. Deze "samenwerkopdrachten" mag je ook alleen doen, maar je leert waarschijnlijk meer als je ze samen doet!

7. Er gelden nog enkele basisregels om besmettingen van groepen te voorkomen:
    - In de hele UvA mondkapjes op, maar **in** het assistentielokaal mogen deze af
    - In al onze vaste lokalen gaan voorlopig de buitenramen op een kier

8. Maak je je op een of andere manier zorgen, mail dan gerust naar <help@mprog.nl> en Martijn of iemand van het team denkt met je mee. Het is belangrijk dat iedereen die zich zorgen maakt deze zorgen ook <u>meteen</u> uit, zodat we goed kunnen zien of meerdere mensen ergens mee zitten.

9. Er is best een kans dat de maatregelen na een paar weken veranderen... maar we gaan het gewoon zien.

## Introductie

Op de eerste dag, maandag 6 september, krijg je de beschikking over een inleidend college op video. In de middag zijn de docenten beschikbaar om met je te kletsen en afspraken te maken. Hierover krijg je natuurlijk vlak van tevoren nog meer informatie.

De eerste dagen ga je meteen aan de slag met verschillende opdrachten. We verwachten je op een aantal momenten aanwezig om hier aan te werken en een goede start te maken. Ook hierover krijg je vooraf meer informatie!

## Wat ga je doen?

Als je de hele minor gaat volgen, dan zul je drie fases doorlopen, die we hier beschrijven. Je hoeft niet alle onderdelen te doen, als je maar wel de volgorde aanhoudt!

{% include fases.md %}

## Verwachtingen

{% include verwachtingen.md %}

## Praktische zaken

### Locatie

Alle colleges vinden plaats op Science Park 904 in Amsterdam.

{% include mail.md %}

### Roosters

Je moet zelf een goed werkschema vinden voor het maken van de opdrachten en het kijken van de videocolleges. Daarnaast is er dagelijks in de middag hulp beschikbaar op locatie. Je kunt eenvoudig een reservering maken voor assistentie of binnenlopen voor een kleine vraag.

De enige activiteit die vooraf moet worden vastgelegd is de werkgroep. Bij de start van de cursus moet je een werkgroep kiezen, met een vaste mentor, die je elke week bijwoont. Voor deze werkgroep zijn diverse opties. Zolang je je week niet helemaal volplant met werk moet het lukken een werkgroep te kiezen die goed past.

⚠︎ Je krijgt rond 1 september per e-mail een verzoek om aan te geven in welke werkgroepen je ingedeeld kan worden. Dit kan niet eerder.

### Tentamens

{% include tentamens.md %}

## Benodigdheden

{% include website.md %}

{% include benodigdheden.md %}

## Beperkingen

{% include beperkingen.md %}

## Administratie

{% include admin.md %}

## Voorbereiding

{% include voorbereiding.md %}

Kortom, geniet van de zomer en tot in september!
