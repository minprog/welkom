### Programma aanpassen

Wil je toch nog aanpassingen doen in het minorprogramma waarvoor je bent ingeschreven? Stuur dan een bericht naar <help@mprog.nl>.

### Inschrijving

Aan de hand van het stappenplan op <https://register.mprog.nl/> weet je wat je moet doen om ingeschreven te raken. Lijkt er iets mis te gaan? Mail ons dan via <mailto:help@mprog.nl>.

Mocht je vragen hebben over je inschrijving bij de UvA als student (bijvoorbeeld als bijvakker), neem dan vroegtijdig contact op met de Student Service Desk, Roetersstraat 11, telefoon (020) 525 8080. Zij kunnen direct je status bekijken.

Voor bijvakkers: heb je je inschrijving en het "bewijs betaald collegegeld" helemaal geregeld, maar staat op Studielink niet dat je volledig ingeschreven bent bij de UvA? Stuur dan een screenshot van de status op Studielink naar <help@mprog.nl> en wij kijken hoe je het beste geholpen kunt worden.

### Ziekte

Doe je de minor fulltime en word je ziek? Dan helpen we je graag weer op de rails. Het is dan belangrijk dat je het direct meldt en ons op de hoogte houdt! Door het heftige programma is er weinig tijd om bij te komen, maar juist op zo'n moment kunnen we je bijstaan. We kijken dan of we voor jou ruimte kunnen maken om in te halen.

Meld je eventuele calamiteiten pas naderhand, ben je een tijd onbereikbaar? Dan wordt het steeds lastiger om nog een oplossing te vinden. We willen heel graag meedenken, dus geef ons zeker die kans. We doen het graag.

### Afwezigheid

Het is ook dit semester essentieel om rekening te houden met een paar dagen ziek zijn, dus om **andere** redenen een dag niet meedoen is over het algemeen niet de bedoeling. Heb je een bijzondere reden, neem dan contact op met de docenten en vraag advies!