## Virusmaatregelen

Op dit moment gaan het ministerie van OCW en de UvA er van uit dat al het onderwijs weer als normaal kan plaatsvinden. Er zijn wel scenario's voor het geval er minder mogelijkheden zijn:

- Eén variant is dat alles mag, behalve grote colleges. In dat geval zullen we de algemene introductiebijeenkomst online organiseren. Je kunt dan nog steeds dagelijks met je vaste groep in of bij het minorlokaal aan de slag. Bovendien zijn de meeste van onze hoorcolleges sowieso op video.

- Een strengere variant is dat we 1,5 meter afstand moeten houden. In dat geval zal je een flink deel van je tijd thuis programmeren, of wellicht is er een mogelijkheid om een bubbel te vormen met een groep andere studenten. Werkgroepen en persoonlijke meetings zouden wel gewoon door kunnen gaan.

Maar voordat je teleurgesteld raakt: het lijkt er helemaal op dat ook studenten zich massaal laten vaccineren, en daarmee verwachten we, net als het ministerie, dat de kans zéér groot is dat we weer als vanouds onderwijs kunnen geven, zonder beperkingen. Ga daar vooral van uit!

### Zelftesten

LET OP! Je kunt tot in juli nog gratis zelftests bestellen via <https://www.zelftestonderwijs.nl>. Er is een belangrijke reden om zelftests te doen aan het eind van de vakantie en bij de start van het onderwijs. Ondanks de vaccinaties is de kans is namelijk aanwezig dat de overheid besluit dat, ook in de herfst, iedereen met verkoudheidsklachten thuis moet blijven en met een (lichte) Coronabesmetting zelfs in quarantaine moet. Dus zelfs als jij geen klachten hebt bij je lichte besmetting kan dat betekenen dat een ander wel klachten krijgt en thuis moet blijven.

Laten we dus met z'n allen zorgen om niet medestudenten te besmetten door al vóór de start van het studiejaar een paar keer te testen en zo de besmettingen onder controle te houden, zelfs al beland niemand erdoor in het ziekenhuis. Dat gezegd hebbende houden wij er natuurlijk rekening mee dat we ook op afstand kunnen helpen als het nodig is! Maar we willen dit zoveel mogelijk voorkomen. Bestel dus vooral die gratis tests!
