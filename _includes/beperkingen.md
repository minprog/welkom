Heb je aanleg voor RSI, of een fysieke, auditieve of visuele beperking? Overleg dan even zodat je je werkplek bij ons zo goed mogelijk kunt inrichten. We kunnen dat zonder problemen ondersteunen. Daarnaast zijn alle videocolleges ondertiteld en zijn er lecture notes beschikbaar.

Heb je concentratieproblemen? Probeer dan uit welke plek voor jou het beste werkt (er zijn veel opties in ons lab) en bespreek het met de docenten.

Heb je last van depressie, een angststoornis of andere dingen die je erg "in de weg" kunnen zitten? Laat het gerust weten en geef aan hoe het zich bij jou uit. We denken graag mee hoe je de minor in je dagelijkse ritme kan passen. We organiseren de minor met een vast, klein team, dus je hoeft niet steeds opnieuw je verhaal te vertellen.
